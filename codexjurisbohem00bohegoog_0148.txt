-—— 134——

 

Cum autem spoliatores quoscunque de regno nostro
in terras quorumcumque principum feudalium domini regis
Boemiae memorati (quod absit) transire contingeret spolia
conmissuri: volumus et mandamus per principes et capitaneos
regni nostri eosdem efficaciter inpediri et si fieri poterit
detineri3 alioquin dampna per spoliatores huiusmodi facta
ipsimet laesis de proprio resarcire debebunt. Ipsi autem spolia·
tores in regnis Boemiae et Poloniae et in omnibus terris
omnium principum regibus subiectis et adhaerentibus eisdem
efficaciter sint proscripti. Ipsi quoque eciam post factam
emendam de spoliis memoratis tamquam degeneres et infames
in conspectu omnium principum et bonorum penitus sint
abiecti et vox eorum tamquam funesta et reproba contra
neminem audiatur. ·

Illud etiam specialiter ordinamus et promittimus inviola-
biliter obseruare, quod quicumque notabiliter proscripti fuerint
vel in regno Hungariae, Poloniae aut Boemiae seu terris ali-
quibus principum eisdem subiectorum aut adhaerentium eisdem:
in omnibus dictis regnis et terris pro proscriptis haberi
debebunt, sic quod cum in aliquo locorum praenominatorum
aliquis talis repertus fuerit, mox in ipsum tamquam in
hominem omni jure privatum ulcio ultima habeat exerceri.

In quorum omnium testimonium praesentem litteram fieri
et nostri sigilli munimine communiri.

Actum et dat-um in Wissegrado in Vngaria die Sanctae
Elizabeth a. D. 1335.

(Ludewiq Reliquiae V. — Chyt. VII. 91. — End: IV. 223.)

119. Carolus Hungariae rex testatur renuntiati·

onem Polom'ae.
1335, 19. Nov.

Nos Carolus D gr. rex Hungariae memoriae commen-
danteS, tenore praesentium significamuS, quibus expedit, uni-
uersis, quod, quia illustris princeps, dominus J ohannes, per
eandem rex Boemiae, frater noster carissimuS‚ suas literas
privilegiatas snper renunciatione iuris et tituli regis, regni

 

