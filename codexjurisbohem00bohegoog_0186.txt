-172—

, etiam cum eodem d. Carolo, marchione, nos et dicti filii nostri
ad hanc novae compositionis formam et specialis proximitatis
devenimus unionem.

Qui, ultra praedictam mutuam compositionem et prioris
parentelae sanguinis connexionem, sibi specialiter astringi
cupienteS, nos et serenissima principissa, domina Elizabeth,
regina Hungariae, consors nostra carissima, sub virtute iura-
menti ad sancta Dei euangelia praestiti, virginem praecellentem,
dominam Margaretham, filiam domini Caroli, marchionis Mora·
uiae, nomine dicti domini Ludouici, primogeniti nostri, ac pro
ipso exnunc recepimus, absque omni fraude et dolo legitime,
in uxorem nostri Ludovici‚ primogeniti nostri, regis Hungariae.

Sicut etiam noS, Ludouicus primogenitus, praesentibus
protestamur, quod exnunc dominam Margaretham, filiam domini
Caroli, marchionis Morauiae, tactis sacrosanctis euangeliiS,
corporali praestito iuramentO, sponte et libere recepimus legi-
time in uxorem, quemadmodum ipse dominus genitor noster
et domina genitrix nostra ipsam nostro nomine et pro nobis
in uxorem legitime, autoritate praesentium, noscitur recepisse,
dummodo domina dicta Margaretha nunc et infra terminum
traductionis et traditionis talem‘corporalem non patiatur de·
fectum, pro quo non immerito a tanto principe posset refutari.

Quam a festo b. Michaelis arch. proxime affuturo, currente
anno incarnationis Domini 1338 in prima reuolutione eiusdem
festi, pro dicto domino LudouicO, primogenito nostro, in ciui-
tate Brunna assumi et recipi, sincere et bona fide, quolibet
dolo et fraude procul motiS, traducere et traduci faciemus et
procurabimuS, Deo nobis comitante.

Hoc deliberato, quod idem d. Carolus marchio cum eadem
domina, Margaretha, filia sua, loco traditionis et traductionis
eiusdem, pro titulo dotis et dotalicii decem millia marcarum
grossorum Pragensium bonorum, LXIV grossos pro marca
qualibet computando, ex tunc ipso domino Ludvi00‚ primo-
genito nostro, per ipsum danda, autoritate literarum suarum
deputauit, tali expressione mediante, quod die traditionis et
traductionis ipsius filiae suae nos et dominum Ludovicum,
nostrum primogenitum, seu nostros nunciOS, quos ad hoc cnm

 

